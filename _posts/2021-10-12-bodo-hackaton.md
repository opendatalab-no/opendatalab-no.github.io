---
title: "Åpne Data Hackathon i Bodø 20-21 oktober, 2021"
date: 2021-10-12 12:15:00 +0200
author: "Erlend Stav"
categories:
  - blog
tags:
  - SamÅpne
  - hackathon

---
## Inviterer til idemyldring
Bodø kommune inviterer nå kommunens befolkning på idemyldring for å lage nye løsninger basert på offentlig åpne data som man kan finne på internett. 
> – Vi ønsker rett og slett å invitere gründere, næringsliv og innbyggere til å være med på innovasjon, skaperglede og nettverksbygging, sier rådgiver Aleksander Nordnes i Bodø kommune.

{% include figure image_path="/assets/images/pressemelding-3x2.jpg" alt="Bilde av arrangørene" caption="Disse skal arrangere idemyldring. Fra venstre Marianne Bahr Simonsen, Tor Gausemel Kristensen, Aleksander Nordnes, Lars Myrvoll (Mirvaux.com) og Maiken Nilsen Stensaker (Engage).Foto: Audun Selnes" %}

## Skjer 20.oktober
Det er i forbindelse med Artic innovation week Gnist at det skal arrangeres en idemyldring, i form av en det som kalles en hackathon rundt åpne data. Hackathon er en arena der man inviterer folk til å hjelpe til med å utforske og løse en utfordring.

## Mange foredragsholdere
I løpet av et drøyt døgn skal det avvikles et spennende program med flere foredragsholdere. Det vil bli delt historier om utvikling av helt nye tjenester basert på åpne data, og deltakerne får mulighet til å bli kjent med spennende kompetansepersoner. 
Blant andre Christian Landgren fra iTeam.se i Sverige og Kjetil Robertsen fra Lab Nord-Norge, sier Nordnes 

## Mentorer på plass
Sammen med deltagerne vil det under arrangementet være et utvalg mentorer til stede som representerer ulike fagfelt og vil bistå og veilede i prosessen. Deltagerne skal i grupper eller alene løse utfordringer innenfor tema bærekraft og miljø, mobilitet og transport eller kultur og fritid og datasett som kan brukes vil bli tilgjengelig. 
> – Arrangementet vil foregå i det nye senteret for bærekraft; Kraft, og vi ønsker alle som har lyst å delta enten fysisk eller digitalt hjertelig velkommen. Vi har påmelding for deltagere på gnistbodo.no. Vi håper på mange kreative forslag, og kan friste med flotte premier til vinnerlaget. Blant annet pengepremie for beste idé, og tilgang til et utviklings team som hjelper de tre beste lagene bistå med videreutvikling og konkretisere ideene, avslutter Nordnes.

[Mer info og påmelding](http://www.gnistbodo.no/apnedatahackathon.html){: .btn .btn--primary}
